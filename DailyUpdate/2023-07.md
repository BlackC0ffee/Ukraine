# July 2023

## 01/07/2023

Ik heb de regio bij de Antonivka-brug terug gemarkeerd als contested. Rusland heft de brug aangevallen met kruisraketten waardoor Oekraïne niet langer onder de overgebleven brug kan schuilen. Maar het is zeer onwaarschijnlijk dat de Russen de controle hebben. De enige weg naar daar wordt constant onder vuur genomen door Oekraïne.
![Alt text](2023-07-Media/20230701a.png)

Bij Avdiivka is he dorpje Vesele (1) contested (voorheen Russisch).
![Alt text](2023-07-Media/20230701b.png)

Voor de rest zien we dat Oekraïne enorm pushed in de regio van Bakhmut. Maar ook in de regio van Kreminna

En ook een dikke fuck you richting Elon musk, door fratsen zoals het limiteren van het aantal tweets zal er redelijk wat info verloren gaan.

En als laatste nog eens het volgende bericht delen: <https://www.vrt.be/vrtnws/nl/2023/06/28/kramatorsk-nederlanders-en-belg-waren-vlak-in-de-buurt/>

Als je die mensen wil sponsoren dan kan dat op hun website: <https://www.frankyandcoen.nl>

## 05/07/2023

In het noorden beweren de Russen dat ze het treinstation bij Novoselivske (1) hebben kunnen bemachtigen. Novoselivske is zo goed als vernietigd en er zijn (nog) geen visuele bewijzen.
![Alt text](2023-07-Media/20230706a.png)

Bij Klischiivka (1) ten zuiden van Bakhmut, heb ik redelijk wat contested zone veranderd naar Oekraïens. Hoewel het nog steeds onduidelijk is hoe dicht Oekraïne bij het dropje zit. Ofwel hebben ze successen gehad in het westen (2) of het zuiden (3).
![Alt text](2023-07-Media/20230706b.png)

Related-ish... het brand nog steeds in Israël

## 10/07/2023

We zijn op dit moment in een fase aanbeland dat Oekraïne elke dag marginaal succes maakt. Dat gaat ook op voor de Russen in het noorden (in de buurt van Kraminna), maar in verhouding verliezen de Russen vandaag meer terrein dan de Oekraïners.

Het grootste probleem is en blijft een tekort aan artilleriemunitie in combinatie met zeer beperkte lucht controle. Dat ze daardoor moeten terugvallen op clustermunitie is geen goede ontwikkeling, maar eigenlijk is de EU dat hier toch deels tekortschiet met het leveren van de nodige munitie.

Nu goed, marginale progressie, het meest bijzondere is ten noorden van Bakhmut bij Berkhivka (1). Daar hebben de Russen zich moeten terugtrekken. Oekraïne kan echter niet oprukken zolang de Russen controle hebben over het hoger gelegen gebied ten westen daarvan (rode cirkel). Vermoedelijk is het in dat soort locaties waar Oekraïne in de toekomst de clustermunitie zal inzetten. (Again, not a fan).
![Alt text](2023-07-Media/20230710a.png)

## 11/07/2023

Volgens een Russische bron heeft Oekraïne nog steeds controle op de linkeroever bij de Kherson brug (1) en Oekraïne zou zelfs ook gebied ter hoogte van (2) hebben heroverd. Vermoedelijk zijn er zelfs geen Russen (of Oekraïners) te vinden in het moeras rond dat gebied.
![Alt text](2023-07-Media/20230711a.png)

Volgens die bron zou Oekraïne het hotel bij de brug onder hun controle hebben.
![Alt text](2023-07-Media/20230711b.png)

Als we kijken naar het noorden dan zou er een aanval gebeurd zijn op Torske (1) en dat is wel nieuw. Die weg ernaartoe is al enkele keren van kamp veranderd, maar Torske is al een tijd onder controle van Oekraïne. Ik heb geen aanwijzingen om te geloven dat die aanval succesvol was, dus voorlopig laat ik het gewoon gemarkeerd als Oekraïens
![Alt text](2023-07-Media/20230711c.png)

Nog meer noordelijk zouden de Russen in Novoselivske zitten. Nu moet je weten dat die locatie complete platgebombardeerd is, dus er valt daar maar weinig te verdedigen of te veroveren.
![Alt text](2023-07-Media/20230711d.png)

## 14/07/2023

Korte update. Ten zuiden Bakhmut heft Oekraïne vermoedelijk weer terrein gewonnen.
![Alt text](2023-07-Media/20230714a.png)

## 16/07/2023

Ten zuiden van Velyka Novosilka heb ik een groot gebied gemarkeerd als Oekraïens en ook stukken veranderd als contested. Die verandering van positie is niet plots gebeurt, maar in de afgelopen weken. Er zijn echter wel signalen dat Oekraïne tactische posities heeft kunnen innemen ronde Staromayorskoye (1) bij de blauwe cirkels.
![Alt text](2023-07-Media/20230716a.png)

## 22/07/2023
Tijd voor nog eens een algemene update omdat er redelijk weinig gebeurt (of doorkomt) dat goed te verifiëren is.

Laten we beginnen in het noorden, daar beweerde vele Russische bloggers dat Rusland begonnen was met een groot nieuw offensief richting Kharkiv. Na meer dan een week zien we daar maar weinig resultaat van. In de buurt van Dvorichna (1) heeft Rusland het dorpje Lyman Pershyi (2) kunnen innemen. Alleen is dat niet de eerste keer en ik durf te vermoeden dat er zelfs geen Oekraïense troepen aanwezig waren. Dat stadje heeft weinig strategisch belang voor beide partijen en makkelijk met artillerie aan te vallen.
![Alt text](2023-07-Media/20230722a.png)

Gelijkaardig verhaal bij Novoselivske (1). Hoewel daar zeker iets meer strategisch voordeel is. Staat daar maar weinig recht. Vermoedelijk heeft Rusland zelfs niet eens volledige controle over dat dorpje.
![Alt text](2023-07-Media/20230722b.png)

Verder is in die regio maar weinig te merken van een groot offensief, wat mij doet vermoeden dat het vooral Russische propaganda is.

Bij Klischiivka (1) (Bakhmut) beweert Oekraïne dat ze al in het drop aan het vechten zijn en daar zou gebruik zijn gemaakt van clustermunitie. Vermoedelijk heeft Rusland niet langer de volledige controle over het dorp, maar voorlopig markeer ik het nog steeds Russisch. Het verste dat Oekraïne zeker is geraakt is tot punt 2.
![Alt text](2023-07-Media/20230722c.png)

Kijken we verder naar het zuiden, dan zien we daar maar weinig verandering. De meeste activiteit is te zien bij Robotyne (1), daar is Oekraïne de laatste dagen zeer actief, voorlopig zonder succes zover ik weet.
![Alt text](2023-07-Media/20230722d.png)

Nog eventjes terug naar de aanval op de Kerch brug en de vraag waarom de spoorlijn niet wordt aangevallen. Wel vermoedelijk hiervoor: <https://www.vrt.be/vrtnws/nl/2023/07/22/oekraiense-droneaanval-veroorzaakt-explosie-in-munitiedepot-op/>
Want doordat munitie en wapens nu over het spoor moeten worden getransporteerd, moeten die ook ergens worden overgeladen en dat is binnen het bereik van Oekraïense aanvallen met grotere gevolgen, want dat overladen doe je niet subtiel.

## 24/07/2023

Ten zuiden van Bakhmut zou Oekraïne richting Andriivka (1) zijn opgeschoven, maar ik moet wel zeggen dat ik sterk getwijfeld heb over die beweringen, omdat ik geen visueel bewijs kon vinden.
![Alt text](2023-07-Media/20230724a.png)

In het noorden zouden de Russen ook weer een stuk richting het westen zijn verschoven, alleen ook daar geen enkel visueel bewijs. De laatste “betrouwbare” beelden dateren van april. Dit is mijn map in de buurt van Svatove.
![Alt text](2023-07-Media/20230724b.png)
