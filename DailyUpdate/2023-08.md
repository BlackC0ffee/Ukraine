# August 2023

## 07/08/2023

De laatste update is van twee weken geleden als ik mijn git commit history mag geloven en eigenlijk is er maar weinig spannends te vermelden. Beide partijen verliezen en winnen terrein, maar dat gaat vaak maar om marginale verschillen. Het is niet dat er dorpen of bewoonbare gebieden veranderen van kant.

De enige locatie waar wat meer duidelijkheid is (nuja), is de linkeroever van de Dnieper rivier bij Kherson. Op basis van Russische artillerie aanvallen ben ik vrij zeker dat Oekraïne redelijk stevig op de blauwe locaties aanwezig is. Het blijft daar moerasgebied, dus het is niet dat Oekraïne van daar echt een offensief kan beginnen.
![Alt text](2023-08-Media/20230807a.png)

## 08/08/2023

Oekraïne is weer de Dnieper rivier overgestoken. Meer bepaald ten westen van Cossack Camps (1). Situatie is er op dit moment redelijk onduidelijk (daarom contested). Bovendien is het moeilijk in te schatten hoe betrouwbaar de informatie is, maar er zijn ondertussen foto’s opgedoken van enkele gevangengenomen Russische soldaten en ook beweringen (maar geen visueel bewijs) dat er vier Russische tanken zouden zijn vernietigd. Vooral over dat laatste heb ik enorme twijfels.
![Alt text](2023-08-Media/20230808a.png)

## 16/08/2023

In het noordoosten hebben de Russen vermoedelijk volledige controle over Novoselivske (1)
![Alt text](2023-08-Media/20230816a.png)

Bij Bakhmut is Klischiivka (1) nog steeds contested. Vermoedelijk hebben heeft Oekraïne het dorpje in het zuiden verlaten. 
![Alt text](2023-08-Media/20230816b.png)

In het zuiden bij Velyka Novosilka (1) is het dorpje Urozhaine (2) na weken vechten onder Oekraïense controle gevallen. Echt visueel bewijs is er niet, maar het is wel bevestigd door Oekraïne.
![Alt text](2023-08-Media/20230816c.png)

Bij Orikhiv (1) is het dorpje Robotyne (2) contested. Het noorden is onder controle van Oekraïne het center-ish en het zuiden onder Russische controle.
![Alt text](2023-08-Media/20230816d.png)

Uitgezoomde map
![Alt text](2023-08-Media/20230816e.png)
